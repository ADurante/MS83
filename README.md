# MS83 Ears Support for Mask v1

![MS83 Ears Support for Mask v1 Solid](/images/MS83%20Ears%20Support%20for%20Mask%20v1.png "MS83 Ears Support for Mask v1 - Solid Preview")

![MS83 Ears Support for Mask v1 Photo](/images/MS83%20v1%20-%20wear.jpg "MS83 Ears Support for Mask v1 - Photo Preview")

## Premessa

Il prototipo può essere stampato in completa autonomia, qualora possediate una *stampante 3D* e siate pratici, con il metodo di **produzione additiva** oppure fatto stampare da chi fornisce questa tipologia di servizi di stampa, mediante il file in formato *STL* ("STereoLithography") che ho rilasciato in questo *[repository](https://github.com/ADurante/MS83 "MS83 repository")*. Qui nella documentazione si fa riferimento al materiale **consigliato** per realizzarlo, assieme alle caratteristiche e altre informazioni relativo allo stesso. **Ricordate sempre che è un prototipo in fase sperimentale e, come tale, non fornisce alcuna garanzia, né io mi assumo alcuna responsabilità per eventuali problematiche derivanti dal suo utilizzo.**

## Prototipo da scaricare

Questo è il file in formato *STL*:
**[DOWNLOAD](/MS83%20Ears%20Support%20for%20Mask%20v1.stl "MS83 v1 Download's Link")**

## Descrizione

**MS83 Ears Support for Mask** (d'ora in poi "**MS83**") è un prototipo progettato e sviluppato per essere da supporto ai *padiglioni auricolari* quando vengono indossate le *maschere facciali*, ma questo non è l'unico scopo a cui mira. L'**MS83** ha nel suo concept elementi quali la semplicità, l'immediatezza di utilizzo, la versatilità e la minor invasività possibile, tutto ciò non a scapito della sua estetica. Si presenta come un dispositivo fine, dalla linea pulita e molto versatile. Esso mira ad assolvere ai seguenti compiti:

- eliminare il peso a carico della cartilagine dei *padiglioni auricolari*;
- tenere la *maschera facciale* ferma in posizione, senza permettere che la stessa scenda verso il basso;
- ausiliare, per facilitare un corretto utilizzo della *maschera facciale*;
- alleviare i fastidi e disagi annessi all'utilizzo delle *maschere facciali* in genere, promuovendo sempre un corretto utilizzo delle stesse.

## Storia

La sigla del prototipo è anche un richiamo alla serie anime "[Mobile Suit Gundam 0083: Stardust Memory](https://it.wikipedia.org/wiki/Mobile_Suit_Gundam_0083:_Stardust_Memory "Mobile Suit Gundam 0083: Stardust Memory Wikipedia")" di [Yoshiyuki Tomino](https://it.wikipedia.org/wiki/Yoshiyuki_Tomino "Yoshiyuki Tomino Wikipedia"), prodotta dallo studio di animazione giapponese [Sunrise](https://www.sunrise-inc.co.jp/international/ "Sunrise International's Official Website"). Molto brevemente, i **Mobile Suit** sono dei grandi robot da combattimento, ad uso militare, noti per il loro **supporto** durante la guerra. Questo, mi fornisce lo spunto per il nome del prototipo e per la sua "guerra" assieme alle maschere facciali che sono una delle principali "armi" utilizzate per contrastare il [COVID-19](https://it.wikipedia.org/wiki/COVID-19 "COVID-19 Wikipedia") (COronaVIrus Disease 2019).

## Modi di utilizzo
Partiamo dal fatto che non c'è un unico modo di utilizzo corretto del supporto, ma esso varia molto da un soggetto all'altro, in base alle caratteristiche anatomiche di ognuno di noi e alla comodità. Addirittura, si potrebbe pensare di "**bypassare**" i *padiglioni auricolari*, agganciando gli *elastici* in maniera che passino o appena sotto o appena sopra gli stessi (**consigliato**).

![MS83 Ears Support for Mask v1 Wear](/images/MS83%20v1%20-%20how%20to%20use.gif "MS83 Ears Support for Mask v1 - How to Use")

## Caratteristiche supporto

- Lunghezza: *12 cm*;
- Larghezza: *2 cm*;
- Altezza: *8 mm*;
- Spessore: *2 mm*;
- Peso: *5 g*.

## Materiale

Il materiale utilizzato e consigliato per realizzare questo prototipo è [BIOFLEX Antibatterico by FILOALFA®](https://www.filoalfa3d.com/it/content/43-bioflex-antibatterico "BIOFLEX Antibacterial's Link"). Di seguito, le principali caratteristiche:

- Flessibile e Resistente (**35 sh/D**);
- Piacevole al tatto;
- Riduzione batterica **>80%** (**Gram+/Gram-**) e testato in accordo con la *Norma ISO 846*;
- Adatto per certificazione medicale;
- Può entrare in contatto con alimenti secondo il *Regolamento (EU) N. 10/2011*;
- Non contiene ioni metallici né rilascia in acqua alcun elemento in forma nano o micro.

Altre informazioni e specifiche tecniche sul materiale, sempre dal sito web ufficiale del produttore, per ulteriori approfondimenti:

- [Scheda Tecnica](https://www.filoalfa3d.com/img/cms/MSDS%20&%20TDS/TDS%20BIOFLEX%20Antibacterial.pdf "Material Data Sheet's Link") (PDF)
- [Sicurezza](https://www.filoalfa3d.com/img/cms/MSDS%20&%20TDS/MSDS%20BIOFLEX%20Antibacterial%20.pdf "Material Safety's Link") (PDF)

### Immagine MS83 v1 con relativa flessibilità

![MS83 v1](/images/MS83%20v1%20-%20flexibility.gif "MS83 Ears Support for Mask v1 flexibility")

## Altri materiali

Il prototipo **MS83** può tranquillamente essere prodotto con altri materiali, ma è importante che essi siano *flessibili* e *resistenti*. Per esempio, come [FILOALFA® FILOFlex](https://www.filoalfa3d.com/it/content/25-filoflex "FILOFLEX's Link"). Quest'ultimo materiale è, inoltre, meno costoso, quindi, lo suggerisco nel caso si volesse produrre un grosso quantitativo di supporti disponendo però di un budget più limitato e non volendo inficiare sulla qualità del risultato finale. Ci tengo a far presente che è stato utilizzato nella realizzazione della **v0** dell'**MS83**, dando dei buoni risultati sia a livello di qualità che di affidabilità.

### Immagine MS83 v0 con relativa flessibilità
![MS83 v0](/images/MS83%20v0%20-%20flexibility.gif "MS83 Ears Support for Mask v0 flexibility")

## Qual è la differenza con gli altri supporti?

Le *maschere facciali* migliori sembrano ancora essere quelle da agganciare dietro i *padiglioni auricolari*. Quindi, dall'emergenza **coronavirus**, si sono iniziati a stampare con il **metodo di produzione additiva** diversi di questi supporti, più o meno ben fatti. Di alcuni non è disponibile per tutti il file di stampa e/o li ho trovati molto invasivi e scomodi da utilizzare, soprattutto, per alcune persone anziane oppure che svolgono molte ore di lavoro consecutivamente indossandoli. Ci sono dei supporti che io ho definito "a lisca di pesce", dove penso sia difficile per molte persone anziane e/o con difficoltà psicomotorie riuscire ad indossarli correttamente. Questo perché trovare la stessa "lisca", che fa da aggancio di misura, sia nella parte sinistra, sia nella destra, potrebbe non essere per loro impresa facile e intuitiva. Altra nota dolente, invece, per quelli che prendono tutta la parte superiore del capo, come un "anello", pur essenso sottili, alla lunga, non li ritengo comodi oltre ad essere sempre molto invasivi e vistosi.

## A chi è rivolto?

Questo prototipo è adatto a tutti: in primis, al **personale sanitario** impegnato nelle emergenze e che, per molte ore al giorno, deve indossare la *maschera chirurgica*, in secundis, ad altre categorie di lavoratori e, ovviamente, al **privato cittadino** che la indossa quotidianamente, quando esce di casa, per proteggere se stesso e gli altri.

**Per i più piccoli, ne consiglio l'utilizzo sotto la supervisione di un adulto.**

## Donazioni

Questo prototipo viene rilasciato in maniera completamente gratuita sotto licenza **[GNU General Public License v3.0](/LICENSE "Project's License")** (**GPLv3**), ma qualora vogliate contribuire con una donazione potete farlo tramite [Bitcoin](https://adurante.github.io/BTC/My%20Bitcoin%20Wallet%20Address.txt "Alessio's Bitcoin") o [PayPal](https://www.paypal.me/AlessioDurante "Alessio's PayPal").
